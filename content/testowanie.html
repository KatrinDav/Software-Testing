<!DOCTYPE html>
<html>

<head>
	<title>Testowanie w procesie tworzenia oprogramowania</title>
	<meta charset="utf-8">
	<meta name="viewport" content="width=device-width, initial-scale=1.0">
	<link rel="stylesheet" type="text/css" href="../css/style2.css">
	<!-- <link rel="stylesheet" type="text/css" href="css/font-awesome.min.css"> -->
	<script defer src="https://use.fontawesome.com/releases/v5.0.6/js/all.js"></script>
	<link href="https://fonts.googleapis.com/css?family=Raleway" rel="stylesheet">
	<link href="https://fonts.googleapis.com/css?family=Karma" rel="stylesheet">
	<link href="https://fonts.googleapis.com/css?family=Libre+Baskerville" rel="stylesheet">

</head>

<body>
	<div id=mainPage>
		<header class="nav">
			<a href="../index.html">
				<div id="icon">
					<i class="fas fa-bug fa-2x"></i></div>
				<h1><span>Software</span> testing </h1>
			</a>

			<div class="burger" id="ico"><span></span> <span></span> <span></span> </div>

		</header>

		<div id="myNav" class="overlay">
			<i class="fas fa-long-arrow-alt-up fa-2x" id="arrow" onclick="closeNav()"></i>

			<div class="overlay-content">
				<a href="../index.html">Strona główna</a>
				<a href="about.html">O projekcie</a>
				<a href="podstawowe_zagadnienia.html">Podstawowe zagadnienia</a>
				<a href="modele.html">Modele</a>
				<a href="metodyki_zwinne.html">Metodyki zwinne</a>
				<a href="testowanie.html">Testowanie</a>
				<a href="poziomy_testow.html">Poziomy testów</a>
				<a href="typyTechniki.html">Typy i techniki testów</a>
			</div>

		</div>


		<div class="content">

			<div class="ikonka" style="color:#DC4C46"><i class="fas fa-search fa-8x"></i></div>
			<div class="intro">
				<h2>Rola testowania w procesie<br /> wytwarzania oprogramowania</h2>
			</div>

			<div class="opis">

				<p>Testowanie jest tym etapem procesu tworzenia oprogramowania, który
					w największym stopniu odpowiada za jakość końcowego produktu, niezależnie od modelu,
					w oparciu o który oprogramowanie jest wytwarzane. Wzrost jakości następuje wskutek naprawy błędów
					zidentyfikowanych podczas wykonywania testów. Oznacza to, że im więcej usterek, niezgodności i
					błędów zostanie
					odnalezionych na tym etapie, tym jakość oprogramowania będzie wyższa. <strong>Celem
						testowania</strong> jest więc
					zaprojektowanie i wykonanie takich testów, które pozwolą wykryć jak największą ilość błędów, przy
					czym zakończenie
					prac testowych nie jest równoznaczne ze stwierdzeniem, że przetestowany system jest wolny od błędów.
					Szacuje się,
					że przeciętnie czas przeznaczony na wykonywanie testów wynosi od 30% do 40% całego procesu
					wytwórczego, przy czym
					w przypadku prac nad systemami o szczególnych znaczeniu dla bezpieczeństwa, nakłady czasu i pracy
					mogą być
					znacznie większe. Zadaniem testowania w zwinnej metodyce scrum jest dostarczanie codziennej
					informacji zwrotnej o
					wytworzonym kodzie. Szybkość uzyskania informacji o błędach uzależniona jest przede wszystkim od
					stopnia
					zautomatyzowania testów, a w przypadkach gdy automatyzacja nie jest możliwa – od skutecznego
					testowania
					badawczego. Niezależnie od tego, kluczowe znaczenia ma doświadczenie członków zespołu scrumowego,
					który jako
					całość odpowiada za testowanie. </p>

				<p>Wykonanie przypadków testowych jest kluczowym elementem procesu testowania. Przypadkiem testowym
					określamy zbiór
					danych wejściowych, warunków wykonania (wstępnych i końcowych) oraz oczekiwanych rezultatów.
					Przypadki testowe
					opracowywane są w celu dokonania weryfikacji, czy działanie programu jest zgodne ze specyfikacją.
				</p>

				<p>Wskutek wykonania testów otrzymywany jest ich rezultat, tj. <strong>wynik testów</strong>.
					W procesie testowym na etapie wykonywania testów jedną z najważniejszych czynności jest porównanie
					uzyskanego
					rezultatu z rezultatem oczekiwanym. Pozwala na to na ocenę, czy
					i w jakim zakresie testowana funkcjonalność systemu jest zgodna z przyjętymi w specyfikacji
					wymaganiami.
					Wyodrębnia się 4 możliwe relacje pomiędzy uzyskanym a oczekiwanym wynikiem testu:</p>
				<ol>
					<li>otrzymana wartość jest zgodna z wartością oczekiwaną – wówczas mamy do czynienia z sytuacją, w
						której test
						został zdany;</li>
					<li>otrzymana wartość nie jest zgodna z oczekiwanym wynikiem – w takiej sytuacji test nie został
						zdany;</li>
					<li>otrzymana wartość jest poprawna, ale oczekiwany wynik był niepoprawnie określony – wynik testu
						jest wówczas
						fałszywie negatywne, tzn. brak jest błędu w kodzie, natomiast błędny jest test;</li>
					<li>uzyskanie nieprawidłowego wyniku przy błędnie sformułowanym teście – tzw. rezultat fałszywie
						pozytywny, czyli
						sytuacja, w której mamy do czynienia z błędem w teście i z błędem w kodzie.</li>

				</ol>

				<p>Pod względem formalnym, dla każdego przypadku testowego tworzony jest formularz, zawierający
					szczegółowe
					informacje o danym przypadku:</p>

				<figure><img src="../img/formularz.png" alt="obrazek7"></figure>
				<figcaption>Formularz przypadku testowego, źródło:
					http://edu.divante.pl/2015/11/06/poradnik-testowaniu-oprogramowania</figcaption>
			</div>


			<div class="ikonka" style="color:#DC4C46"><i class="fas fa-search fa-7x"></i></div>
			<div class="intro">
				<h2>Zasady testowania</h2>
			</div>

			<div class="opis">

				<p>Praktyka związana z testowaniem oprogramowania pozwoliła na wykształcenie wielu zasad, których
					zastosowanie
					zwiększa skuteczność pracy wykonywanej przez testerów. Zasady te podkreślają m.in. znaczenie
					<strong>wymagań
						systemowych</strong>, które powinny stanowić podstawę dla projektowania i przeprowadzania
					testów. Dotyczy to
					również kwestii związanej z <strong>planowaniem testów</strong>, które powinno nastąpić już po
					zdefiniowaniu
					wymagań i sporządzeniu projektu systemu, a więc jeszcze przed wytworzeniem kodu. Uwzględniając
					poziom
					zaawansowania prac nad systemem, testy należy wykonywać rozpoczynając od najmniejszych elementów
					danego modułu
					przechodząc do bardziej złożonych funkcjonalności, poprzez zintegrowane moduły, kończąc na systemie
					jako całości
					(tzw. <sttrong>testowanie od szczegółu do ogółu</sttrong>). Im wcześniej w cyklu życia
					oprogramowania testowanie
					zostanie rozpoczęte, tym szybciej i przy mniejszym nakładzie pracy oraz kosztów można usunąć błędy.
					Zgodnie z
					kolejną zasadą, aby zapewnić większą skuteczność, <strong>testy powinny być realizowane przez osoby,
						niebędące
						twórcami kodu</strong> – ma to znaczenie przede wszystkim przy testach wyższego poziomu,
					odnoszących się do
					scalonych modułów, kiedy testowaniu podlegają określone funkcjonalności, zgodnie ze specyfikacją
					wymagań.
					Przeprowadzenie jednak testowania kompletnego, czyli obejmującego wszystkie możliwe przypadki
					zadziałania systemu,
					wszelkie kombinacje danych wejściowych oraz warunków, jest niemożliwe. Do procesu testowania odnosi
					się <strong>zasada
						Pareto</strong>, czyli założenie, że przeciętnie 80% błędów w wytworzonym oprogramowaniu jest
					spowodowana błędami
					skumulowanymi w średnio 20% modułów systemu. Przy omawianiu paradygmatów testowania wskazuje się
					również na
					konieczność <strong>aktualizacji i zmian</strong> w realizowanych testach, ponieważ stosowanie i
					powtarzanie
					takich samych testów zmniejsza skuteczność znajdowania nowych błędów (tzw. paradoks pestycydów).
				</p>

			</div>

			<div class="ikonka" style="color:#DC4C46"><i class="fas fa-search fa-6x"></i></div>
			<div class="intro">
				<h2>Przebieg testowania</h2>
			</div>

			<div class="opis">

				<p>Czynności testowe, realizowane przy zastosowaniu wskazanych powyżej zasad, zorganizowane są w ramach
					procesu,
					obejmującego uporządkowaną sekwencję działań. <strong>Organizacja ISTQB</strong> (<i>International
						Software
						Testing Qualifications Board</i>) opracowała model podstawowego procesu testowego, składającego
					się z
					przedstawionych na poniższym rysunku faz:</p>

				<figure><img src="../img/image7.png" alt="obrazek7"></figure>
				<figcaption>Fazy podstawowego procesu testowego<br />
					źródło: opracowanie własne na podstawie A. Roman Testowanie i jakość oprogramowania, PWN, Warszawa
					2017</figcaption>

				<p>Podczas <strong>planowania testów</strong>, w oparciu o przyjętą strategię testowania, określa się
					wszystkie
					niezbędne czynności testowe, szacuje zasoby, czas, budżet, wybiera narzędzia, ustala metryki oraz
					techniki, które
					zostaną zastosowane na poszczególnych poziomach testów. <strong>Faza monitorowania</strong> obejmuje
					czynności
					związane ze sprawdzaniem postępu przebiegu testów w stosunku do zaplanowanych wcześniej działań,
					sporządzaniem
					raportów oraz realizacji działań, mających na celu skorygowanie testów w przypadku, gdy ich przebieg
					jest odmienny
					od zamierzonego. W <strong>fazie analizy testów</strong> definiowany jest zakres testów, tzn.
					dokonuje się wyboru
					modułów systemu, które zostaną poddane testom; w zależności od poziomu testowania określa się
					również warunki
					testowe. W kolejnej fazie, tj. <strong>fazie projektowania testów</strong>, wybierane są przypadki
					testowe oraz
					techniki testowania dla określonych wcześniej warunków testowych. <strong>Implementacja
						testów</strong> obejmuje
					realizowanie przypadków testowych, tworzenie skryptów w przypadku automatyzacji testów, określanie
					kolejności
					realizacji poszczególnych przypadków testowych oraz ich organizację w tzw. suity testowe (zbiór
					przypadków
					testowych, które wymagają wykonania w ściśle określonej sekwencji lub takich, które są ze sobą
					logicznie
					powiązane). Faza implementacji dotyczy również przygotowania danych, które zostaną użyte w trakcie
					testów oraz
					środowiska testowego, w którym testy zostaną przeprowadzone. Po zakończeniu implementacji następuje
					<strong>wykonanie
						testów</strong> na wybranych modułach lub w systemie. Otrzymane wyniki porównywane są z
					oczekiwanymi rezultatami
					zadziałania oprogramowania – następuje <strong>ocena</strong>, które z testów zostały zdane, a które
					nie.
					Szczegółowe informacje dotyczące wykonanych testów zapisywane są w tzw. <strong>dziennikach
						testów</strong>. Na
					podstawie raportów sporządzonych po wykonaniu testów podejmowana jest decyzja o zakończeniu danego
					etapu
					testowania. Przedmiotowe raporty zawierają przede wszystkim informacje, w jakim stopniu spełnione
					zostały kryteria
					wyjścia, określone wcześniej w fazie planowania. Proces testowy kończy <strong>zamknięcie
						testów</strong>, podczas
					którego weryfikacji podlega kompletność testów oraz naprawa wszystkich wykrytych błędów. W tej fazie
					następuje
					również zebranie danych dotyczących zrealizowanego procesu testowego, ocena jego przebiegu oraz
					sporządzenie
					raportu końcowego. </p>
			</div>

			<a href="metodyki_zwinne.html">
				<div id="poprzedni">
					<< Poprzednie </div> </a> <a href="poziomy_testow.html">
						<div id="next">Następne >> </div>
			</a>

		</div>
	</div>

	</div>
	<footer>
		<span>Software testing - kompedium wiedzy &copy; 2018.</span> Katrin Dav{}
	</footer>

	<script src="../script/script.js"></script>

</body>

</html>